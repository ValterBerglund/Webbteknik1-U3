Du ska i denna uppgift skapa en ny webbplats, så CSS-koden får inte vara en kopia av CSS-koden för uppgift U1 eller U2. Layouten får alltså inte vara exakt densamma som i tidigare uppgifter. Webbplatsen får heller inte vara en kopia av de webbplatser som skapas i föreläsningar och laborationer, där endast innehållet byts. Du måste skapa egen kod för struktur och stil, men kan naturligtvis ha vissa delar utformade på samma sätt som i tidigare uppgifter eller kursens exempel.

    Krav för G:

        Webbplatsen ska ha en väl genomtänkt organisation, struktur, navigationssystem och layout, motiverat utifrån vad som tas upp i kursen.

        Det ska finnas både global och lokal navigering.
            Lokal navigering behöver inte finnas på alla sidor, men åtminstone någon avdelning på webbplatsen måste ha tre eller flera sidor och lokal navigering, för att gå mellan dem.

        På startsidan ska det finnas en länk till sidan med rapporten.

        Innehållet ska vara tillräckligt omfattande och uppdelat på flera sidor, för att visa hur du organiserar och strukturerar det samt för att motivera både global och lokal navigering.

        Både text och bilder ska finnas med. Bilderna ska vara redigerade i ett bildredigeringsprogram, så att de är anpassade för användning på din webbplats.
            Se vidare i rutan "Material på webbplatsen" i sidospalten.

        Det ska finnas ett formulär med några olika HTML-element för inmatning.
            Det räcker inte med endast textfält och skicka-knapp, utan det måste innehålla element för några olika typer av inmatning.
            Det kan t.ex. vara ett kontaktformulär.
            Det får inte vara en kopia av formuläret i lab L7.
            Formuläret behöver inte ha någon bakomliggande funktion, så det behöver inte skickas någonstans.

        Sidornas layout skapas på valfritt sätt.
            För G är det inte nödvändigt att ha en responsiv design, utan det krävs endast för VG, se krav längre ner.

        CSS-koden för layout och grundläggande stil ska finnas i en gemensam CSS-fil, som det länkas till från samtliga HTML-filer.
            Finns det behov av att på någon eller några sidor ha ytterligare en CSS-fil för något på dessa sidor, så är det tillåtet. Men det får då inte vara någon upprepning av koden från den gemensamma CSS-filen. Har du flera CSS-filer, ska samtliga tas in med link-taggar i HTML-koden, alltså ej med import-kommandon i CSS-koden. Undantag är om du inkluderar ett typsnitt (t.ex. från Google fonts). Då får import-kommando användas. Men för egna CSS-filer får du inte använda import, eftersom det försvårar granskningen av koden.
            Det får inte finnas någon CSS-kod i HTML-filerna, utan all CSS-kod ska ligga i den separata CSS-filen.
            Rapporten är ett undantag till ovanstående. Den har en CSS-kod som ligger i HTML-filen, så den ska inte länka till din CSS-fil.

        Innehållet på webbplatsen ska vara på svenska eller engelska.

        Allt måste fungera i Firefox, som är den webbläsare vi använder, då redovisningen granskas.
